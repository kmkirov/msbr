Задача:
Да се направи web spider на Python с помощта на Scrapy, който извлича всички продукти от предварително-зададена 
категория на даден сайт.

Технологии:
Python (версия 2 или 3 - няма значение)
https://scrapy.org/ - framework за писане на spider-и

Изисквания: 
* Сайт за scraping - https://mr-bricolage.bg 
* Категория - Велоаксесоари https://mr-bricolage.bg/bg/Каталог/Инструменти/Авто-и-велоаксесоари/Велоаксесоари/c/006008012 
* Нужна информация за изваждане от сайта - заглавие, цена, снимка и характеристики (под таба на продуктовата страница 
със същото име)

Бонус изисквания (незадължителни):
* Да се извади информация за "Наличност по магазини" (под таба със същото име, ок сме със свободен текст без форматиране)
* Да се изчисти цената от букви и излишни символи, и да бъде форматирана в по-подходящ за обработка формат - 
например "0.00"

Описание:
Scrapy предоставя повечето неща за web scraping out-of-the-box, което прави ваденето на информация от интернет доста
 лесно и забавно. Не е нужно да се взимат всички продукти от целия сайт (доста е голям така или иначе), затова сме подбрали само
  една категория, която е разделена на няколко страници и няма подкатегории. Spider-ът трябва да мине през всички страници на категорията, 
  за да обходи всички продукти. След това да обиколи всяка индивидуална продуктова страница, така че да може бъде достъпна цялата информация 
  нужна за задачата (например "Характеристики"). Бонус изискванията не са задължителни и няма да имат влияние върху крайната оценка. 
  Успешното им изпълнение, обаче, би допринесло доста позитивно към евентуалното интервю. Крайният код може да бъде качен в github 
  (или друга подобна платформа), или да се прати директно по мейл. Скрапи предоставя възможността за запазване на намерената 
  информация във файл в json формат (може да се прикачи към мейла). Пожелаваме ти успех!
